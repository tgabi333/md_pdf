---
stylesheet:
  - css/sanitize.v13.css
  - css/default.css
  - css/custom.css
pdf_options:
  format: A4
  margin: 20mm 10mm
  headerTemplate: |-
    <style>
      section {
        width: 95%;
        float: left;
        text-align: right;
        font-family: system-ui;
        font-size: 13px;
        color: #C0C0C0;
      }
    </style>
    <section>
    <i>Premium Ultimate Kft.</i>
    </section>
  footerTemplate: |-
    <section>
      <div>
        Oldalszám: <b><span class="pageNumber"></span> / <span class="totalPages"></span></b>
      </div>
    </section>
---
# Megbízási szerződés

## Felek
| Megbízó                                                                                                                                        |                                                                                                                                      Megbízott |
| :--------------------------------------------------------------------------------------------------------------------------------------------- | ---------------------------------------------------------------------------------------------------------------------------------------------: |
| Név: **FaceKom Services Zrt.**<br>Cím: **1052 Budapest, Deák Ferenc tér 3.**<br>Adószám: **27782604-2-41**<br>Cégjegyzékszám: **01-10-141787** | Név: **Premium Ultimate Kft.**<br>Cím: **1163 Budapest, Veres Péter út 51.**<br>Adószám: **32474341-2-42**<br>Cégjegyzékszám: **01-09-426058** |

## Előzmények

**1.** A Felek rögzítik, hogy a **Megbízó** célja a minősített bizalmi szolgáltatói státusz elérése, melyhez a Magyar Nemzeti Média- és Hírközlési Hatóság engedélye szükséges. Az engedélyezési folyamat és az azt megelőző előkészületek során, valamint az engedély megszerzését követően **Megbízó** igénybe kívánja venni a **Megbízott** szakértelmét a jelen megbízási szerződés 2. pontjában kifejtettek szerint.

## Feladatok

**2.** A **Megbízott** a megbízást jelen szerződés aláírásával elfogadja, és ennek keretében az alábbi feladatok elvégzését vállalja:

- Általános információ-technológiai tanácsadás
- Projekt menedzsment (üzemeltetési, fejlesztési, üzleti)
- Beszállítókkal és ügyfelekkel való kapcsolattartás
- IT projekt tervezés
- Üzleti projekt tervezés
- Dokumentáció készítés

**3.** A Megbízott részéről a jelen Szerződésben foglaltak teljesítése során **Tóth Gábor László** köteles eljárni. 

## Kapcsolattartók


| Megbízó részéről                                           |                                          Megbízott részéről |
| :--------------------------------------------------------- | ----------------------------------------------------------: |
| Bodnár Zsigmond<br>+36-30-460-0000<br>bodnarzs@facekom.net | Tóth Gábor László<br>+36-70-618-86-32<br>tgabi333@gmail.com |

**4.** Felek megállapodnak, hogy jelen szerződés teljesítésével kapcsolatos valamennyi olyan adat, tény, információ, amely az adott feladat lebonyolításával kapcsolatos lehet, mindkét fél részéről azonnali közlési kötelezettség alá esik a másik fél irányába. A Felek által jóváhagyott értesítési módok: e-mail, telefon és egyéb elektronikus kapcsolattartási módok, valamint az írásbeli értesítés. 

## Szellemi tulajdonjog

**4.** Felek megállapodnak, hogy amennyiben a Feladatoknak a Megbízott által történő teljesítése során olyan szellemi termék, illetve szerzői jogvédelem alatt álló mű jönne létre, amelynek szerzői jogi jogosultja a Megbízott lenne abban az esetben az adott szerzői jogvédelem alatt álló művek a Megbízó kizárólagos tulajdonába kerülnek, az adott művek vagyoni jogai kizárólag a Megbízót illetik. Megbízott kötelezettséget vállal arra, hogy a Feladat teljesítése során létrejött szellemi termékek és szerzői jogvédelem alatt álló művek, illetve azok egyes elemei nem képezik harmadik személy szellemi tulajdonát, azok felhasználása harmadik személy szerzői és egyéb jogait nem sértik, azokon harmadik személynek nem áll fenn olyan joga, amely ezek vonatkozásában a Megbízó részére a jelen szerződés alapján biztosított jogoknak a Megbízó által történő gyakorlását korlátozná vagy kizárná. 
  
**5.** Felek megállapodnak, hogy a jelen szerződésben foglaltak teljesítése során létrejött azon szellemi termékek és szerzői jogvédelem alatt álló művek, illetve annak egyes elemei (függetlenül attól, hogy közzétételükre sor kerül-e) vonatkozásában, amelyekkel kapcsolatban a Megbízott a **4.** pontban írt átruházásra a 1999. évi LXXVI. törvény [ továbbiakban Szjt. ] alapján nem jogosult, Megbízó az Szjt-ben foglaltaknak megfelelően időben és térben korlátlan (az egész világra kiterjedő), harmadik személy részére akár részben, akár egészben átengedhető, kizárólagos felhasználási jogot szerez, így azokkal Megbízó szabadon rendelkezhet, azokat az Szjt. 17. §-ában felsoroltak szerint korlátlanul sajátjaként használhatja és hasznosíthatja (a hasznosítás esetei például, de nem kizárólagosan: rögzítés, közönséghez közvetítés, kiadás, forgalomba hozatal, terjesztés, másolat készítése, többszörözés, kiállítás, nyilvános előadás, sugárzás, sugárzott mű nyilvánossághoz átvitele, megváltoztatás, megfilmesítés, átdolgozás, feldolgozás, átalakítás, fordítás, továbbá ezen tevékenységek on-line formája). 
  
**6.** Felek rögzítik, hogy a Megbízó a jelen szerződés **4.** és **5** pontjaiban rögzített jogaival 	kapcsolatosan Megbízott a jelen szerződés alapján meghatározott díjak megfizetését követően nem támaszt Megbízóval szemben semmiféle igényt, a Felek egymás teljesítéseit értékarányosnak ismerik el, valamint Megbízott egyúttal vállalja, hogy a jelen szerződés alapján Megbízó részére biztosított jogokkal érintett anyagokon harmadik személyek részére nem ad további felhasználási engedélyt, és ezen felhasználási jogosítványokat maga sem gyakorolja. Felek megállapodnak továbbá, hogy a jelen szerződés alapján meghatározott díj magában foglalja a jelen szerződés **4**. és **5.** pontjaiban biztosított jogok ellenértékét is.

## Titoktartás

**6.** A Felek megállapodnak, hogy a jelen Szerződés teljesítése vonatkozásában a másik Félről, annak partnereiről, valamint a felhasználókról tudomásukra jutott valamennyi tényt, adatot, információt üzleti titokként (a továbbiakban: Üzleti titok) kezelik, azt harmadik féllel nem közlik, és nem használják fel jelen Szerződéssel össze nem függően. Kivételt képez a fentiekben foglaltak alól, ha az adatszolgáltatásra a másik Fél előzetesen írásban engedélyt adott, vagy az adatszolgáltatás jogszabályi rendelkezésen vagy bírósági, hatósági határozaton alapul.

**7.** A Felek jelen Szerződés aláírásával egyidejűleg kötelezettséget vállalnak arra, hogy Üzleti titoknak minősülő információkat sem a jelen Szerződés időbeli hatálya alatt, sem annak megszűnését követően korlátlan ideig nem teszik harmadik személyek számára hozzáférhetővé, illetőleg azokat egyéb módon sem használják fel és azzal nem élnek vissza. 

**8.** A Megbízott kijelenti, hogy részéről eljáró személyek a Szerződés tárgyához kapcsolódó titoktartási megállapodással rendelkeznek.

## Megbízási díj

A Felek a megbízás díját szabad megállapodás alapján az alábbiak szerint állapítják meg.

**9.** A Megbízó megbízási díjként **~~XXXX~~,- Ft + ÁFA havidíj**at, azaz ~~XXXX~~ forint + Áfa havidíjat fizet Megbízottnak a 
Feladatok ellátásáért minden hónap után.

**10.** A Felek megállapodnak, hogy a Megbízott havonta utólag jogosult az adott tárgyhónapban felmerült díját a Megbízónak kiszámlázni. Megbízott számlája mellé teljesítési igazolást köteles csatolni, amelyet a Megbízó aláírásával igazol. A havonta kiállított számla beérkezését követő 5 napon belül, de legkésőbb a számla kézhezvételétől számított 8 napon belül átutalással történik a havi megbízási díj kiegyenlítése a Megbízottnak a számlán feltüntetett bankszámlaszámára. 

**11.** Megbízó hozzájárul, hogy a Megbízott számláját elektronikus számlaként állítsa ki és küldje meg a Megbízó részére.
 
**12.** Felek megállapodnak, hogy Megbízó fizetési kötelezettsége azon a napon minősül teljesítettnek, amelyen az adott díj összegével a Megbízott számláját jóváírják. Felek megállapodnak, hogy amennyiben Megbízó nem tenne eleget a jelen szerződés alapján Megbízott felé fennálló fizetési kötelezettségének, abban az esetben Megbízó a késedelmes összeg után, a megfizetésig terjedő időtartamra a Ptk. alapján késedelmi kamatot köteles fizetni Megbízott részére.

## Vegyes rendelekezések

**13.** A Felek megállapodnak, hogy a jelen megbízási szerződés **2024. ~~XXXXXXX~~.** napján lép hatályba és határozatlan időre szól.

**14.** A Felek jogosultak a jelen szerződést 30 napos felmondási idővel bármikor, indokolás nélkül felmondani. A Megbízó felmondása esetén a Megbízott az általa addig teljesített szolgáltatás jelen megbízási szerződés szerinti megbízási díjra jogosult.

**15.** Felek megállapodnak, hogy a Megbízott jogosult a jelen szerződést azonnali hatályú felmondással írásban felmondani, amennyiben a Megbízó 30 napot meghaladó fizetési késedelembe esik bármely, jelen szerződés alapján teljesítendő fizetési kötelezettségével.

**16.** A Felek közös megegyezéssel bármikor megszüntethetik a jelen szerződést. Ebben az esetben a Felek között elszámolási viszony jön létre. 

**17.** A Megbízott kijelenti, hogy rendelkezik a jelen Szerződés teljesítéséhez szükséges szakértelemmel és feltételekkel. 

**18.** Felek képviselői, mint vezető tisztségviselők teljes felelősségük tudatában kijelentik, hogy cégjegyzési jogosultságuk a jelen Szerződés megkötésének napján hatályos és korlátozás nélkül fennáll. A leírtakra figyelemmel kijelentik, hogy az általuk képviselt jogi személyek belső szabályai szerint jogosultak jelen Szerződés aláírására.

**19.** A szerződésben nem szabályozott kérdésekben a Polgári Törvénykönyv szabályai az irányadók.

**20.** Felek megállapodnak, hogy a jelen szerződésből eredő vitákat tárgyalásos úton, peren kívül rendezik. Amennyiben a tárgyalások nem vezetnek eredményre, úgy a Felek hatáskörtől függően a Pesti Központi Kerületi Bíróság kizárólagos illetékességét kötik ki. 
 
**21.** Felek megállapodnak, hogy jogviszonyukat kizárólag a jelen szerződésben leírt feltételek szerint kívánják szabályozni, azzal, hogy a Felek által a jelen szerződés hatályba lépését megelőzően tett, a jelen szerződéssel össze nem egyeztethető szóbeli és írásbeli nyilatkozatok a jelen szerződés hatálybalépésével egyidejűleg hatályukat vesztik.  
 
**22.** Abban az esetben, ha a jelen szerződés valamely rendelkezése bármely ok miatt érvénytelen lenne, úgy az nem érinti a jelen szerződés egyéb rendelkezéseit, és Felek az érvénytelen rendelkezést haladéktalanul kötelesek oly módon érvényes rendelkezéssel módosítani, amely módosítás a Felek eredeti szerződési akaratának leginkább megfelel.

**23.** Jelen, három számozott oldalból álló szerződést a felek annak átolvasását követően, mint akaratukkal mindenben egyezőt 2 példányban írják alá, melyből minden felet 1-1 példány illet meg.

## Szerződéskötés helye és dátuma

Helye: **Budapest**

Dátum: **2024. ~~XXXXXXX~~.**


| Megbízó cégszerű aláírása | Megbízott cégszerű aláírása |
| :------------------------ | --------------------------: |
| <br><br><br><br>          |            <br><br><br><br> |

